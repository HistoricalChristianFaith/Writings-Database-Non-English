

<H3 ALIGN="CENTER">SERMO<FONT SIZE=2> 218/</FONT>A</H3>
<P ALIGN="CENTER"><B>E<FONT SIZE=2>X SERMONE DE PASSIONE </FONT>D<FONT SIZE=2>OMINI</FONT><BR>
<FONT SIZE=2>IN COLLECTIONE </FONT>B<FONT SIZE=2>EDAE ET </FONT>F<FONT SIZE=2>LORI</FONT></B></P><P ALIGN="CENTER">F<FONT SIZE=2>RAGMENTA</FONT></P><H5>Quomodo non regnabit iustus, quando morte Dei quaesitus est impius?</H5>
<P ALIGN="JUSTIFY"><B><A NAME="D_276_001_000">1.</A></B><I> Si enim cum inimici essemus, reconciliati sumus Deo per mortem Filii eius; multo magis reconciliati, salvi erimus in vita ipsius&nbsp;</I><A HREF="#N1"><U><SUP><FONT SIZE=2 COLOR="#0000ff">1</FONT></SUP></U></A>. Ergo Christus pro impiis mortuus est. Et Christus Deus est. Quomodo non regnabit inventus in vita Dei iustus, quando, ne periret, morte Dei quaesitus est impius? In vita enim Dei salvi erimus, quia in vita nostra perieramus. Sed cum audimus et vitam Dei et mortem Dei, discernamus quid, unde sit. Vitam quippe attulit nobis, mortem vero accepit a nobis: nec tamen pro suo merito, sed pro nobis.</P>
<H5>Per misericordiam Dei Gentes intrant in promissionibus patrum.</H5>
<P ALIGN="JUSTIFY"><B><A NAME="D_276_002_000">2.</A></B> [3]. Rex ergo Iudaeorum Christus, sub cuius lene iugum&nbsp;<A HREF="#N2"><U><SUP><FONT SIZE=2 COLOR="#0000ff">2</FONT></SUP></U></A> etiam Gentes missae sunt in salutem; quia eis misericordia maiore concessum est. Hoc apertius ipse ostendit Apostolus, ubi ait: <I>Dico enim Christum fuisse ministrum circumcisionis propter veritatem Dei, ad confirmandas promissiones Patrum; Gentes autem super misericordia glorificare Deum&nbsp;</I><A HREF="#N3"><U><SUP><FONT SIZE=2 COLOR="#0000ff">3</FONT></SUP></U></A>. Neque enim debitum erat panem filiorum tollere, et mittere canibus&nbsp;<A HREF="#N4"><U><SUP><FONT SIZE=2 COLOR="#0000ff">4</FONT></SUP></U></A>, nisi canes humiliati ad colligendas micas, quas de mensa dominorum cadere cernerent, per ipsam humilitatem exaltati atque homines facti, ad ipsam mensam mererentur accedere.</P>
<H5>In interiore homine agitur vetustas et novitas.</H5>
<P ALIGN="JUSTIFY"><B><A NAME="D_276_003_000">3.</A></B> [5]. Neque enim, ut nonnulli putant, vetus homo corpus est, et novus homo anima; sed corpus, exterior homo est; anima, interior. In interiore agitur haec vetustas et novitas. Cum enim Apostolus diceret: <I>Exuite vos veterem hominem, et induite novum</I>;<I> </I>non hoc iubebat, ut corpus deponeretur, sed ut vita in melius mutaretur. Hoc denique consequenter edocuit; nam volens quid dixerit explanare: <I>Quapropter, </I>inquit, <I>deponentes mendacium, loquimini veritatem unusquisque cum proximo suo&nbsp;</I><A HREF="#N5"><U><SUP><FONT SIZE=2 COLOR="#0000ff">5</FONT></SUP></U></A>.</P>

<hr>



<P ALIGN="JUSTIFY">&nbsp;</P>
<P ALIGN="JUSTIFY"><FONT COLOR="#0000ff"><A NAME="N1">1</A></FONT> - Rom 5, 10.</P>
<P ALIGN="JUSTIFY"><FONT COLOR="#0000ff"><A NAME="N2">2</A></FONT> - Cf. Mt 11, 30.</P>
<P ALIGN="JUSTIFY"><FONT COLOR="#0000ff"><A NAME="N3">3</A></FONT> - Rom 15, 8-9.</P>
<P ALIGN="JUSTIFY"><FONT COLOR="#0000ff"><A NAME="N4">4</A></FONT> - Cf. Mt 15, 28.</P>
<P ALIGN="JUSTIFY"><FONT COLOR="#0000ff"><A NAME="N5">5</A></FONT> - Cf. Eph 4, 22-25.</P>

