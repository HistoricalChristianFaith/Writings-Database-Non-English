

<H3 ALIGN="CENTER">SERMO 228/A</H3>
<P ALIGN="CENTER"><B>EX SERMONE DE RESURRECTIONE DOMINI</P><P ALIGN="CENTER">BEDA ET FLORUS AD ROM 6</P>
<P ALIGN="CENTER">[FRAGMENTUM]</B></P>
<H5>Sacramentum vitae novae.</H5>
<P>Quod enim mortuus est, peccato mortuus est semel; quod autem vivit, vivit Deo. Ita et vos exsistimate vos mortuos quidem esse peccato, viventes autem Deo in Christo Iesu <A HREF="#N1" STYLE="text-decoration: none;"><SUP>1</SUP></A>. Hoc est sacramentum, in quo hi qui baptizantur, vitae veteris experiuntur occasum, et novae exordiuntur ingressum. Unde idem dicit: Consepulti ergo illi sumus per Baptismum in mortem; ut quemadmodum resurrexit Christus a mortuis, sic et nos in novitate vitae ambulemus <A HREF="#N2" STYLE="text-decoration: none;"><SUP>2</SUP></A>. Per hoc sacramentum agnoscamus nos et peccato mortuos esse cum Christo, et iustitiae vivere in Christo. In cruce dolor est confessorum; in sepultura requies absolutorum; in resurrectione vita iustorum.</P>

<hr>



<P> </P>
<P><FONT COLOR="#0000ff"><A NAME="N1">1</A> - Rom 6, 10-11.</P>
<P><FONT COLOR="#0000ff"><A NAME="N2">2</A> - Rom 6, 4.</P>

