

<H3 ALIGN="CENTER">SERMO 85</H3>
<P ALIGN="CENTER"><B>D<FONT SIZE=2>E VERBIS </FONT>E<FONT SIZE=2>VANGELII </FONT>M<FONT SIZE=2>T 19, 17-25:<BR>
"</FONT>S<FONT SIZE=2>I VIS VENIRE AD VITAM, SERVA MANDATA", ET CETERA</FONT></B></P>
<H5>Mandatorum observatio ad promerendam vitam.</H5>
<P ALIGN="JUSTIFY"><B><A NAME="D_112_001_001">1.</B> 1.</A> Evangelica lectio, quae modo personuit in auribus nostris, fratres, auditorem magis atque factorem, quam expositorem desiderat. Quid hac luce clarius: <I>Si vis venire ad vitam, serva mandata&nbsp;</I><A HREF="#N1"><U><SUP><FONT SIZE=2 COLOR="#0000ff">1</FONT></SUP></U></A>? Quid ergo dicturus sum? <I>Si vis venire ad vitam, serva mandata.</I> Quis est qui nolit vitam? et tamen quis est qui velit servare mandata? Si mandata servare non vis, quare vitam quaeris? Si ad opus piger es, quare ad mercedem festinas? Dixit se ille dives adolescens servasse mandata: audivit praecepta maiora: <I>Si vis perfectus esse, unum tibi deest; vade, vende omnia quae habes, et da pauperibus;</I> nec perdes, sed <I>habebis thesaurum in coelo; et veni, sequere me&nbsp;</I><A HREF="#N2"><U><SUP><FONT SIZE=2 COLOR="#0000ff">2</FONT></SUP></U></A><I>.</I> Nam quid tibi prodest, si feceris, et non sequaris me? Abscessit autem tristis ac moestus, sicut audistis: habebat enim multas divitias. Quod audivit ille, audivimus et nos. Os Christi, Evangelium est. In coelo sedet: sed in terra loqui non cessat. Nos non simus surdi: nam ille clamat. Nos non simus mortui: nam ille tonat. Si maiora non vis facere, minora fac. Onus maiorum ad te multum est, vel minora prende. Quid ad utraque piger es? quid utrisque adversaris? Maiora sunt, <I>Vende omnia quae habes, et da pauperibus, et sequere me&nbsp;</I><A HREF="#N3"><U><SUP><FONT SIZE=2 COLOR="#0000ff">3</FONT></SUP></U></A><I>.</I> Minora sunt: <I>Non homicidium facias, Non adulteres, Non falsum testimonium quaeras</I>: <I>Non fureris. Honora patrem et matrem, Diliges proximum tuum tamquam te ipsum&nbsp;</I><A HREF="#N4"><U><SUP><FONT SIZE=2 COLOR="#0000ff">4</FONT></SUP></U></A><I>.</I> Ista fac. Quid ad te clamo, ut vendas res tuas, cui extorquere non possum ne rapias alienas? Audisti: <I>Non furaberis;</I> tu rapis. Ante conspectum tanti Iudicis, iam te non furem teneo, sed raptorem. Parce tibi, miserere tui. Adhuc vita ista dat tibi dilationem, noli abicere correptionem. Fuisti heri fur; noli et hodie. Iam forte et hodie fuisti; cras noli. Aliquando fini malum, et pro mercede exige bonum. Bona habere vis, et bonus esse non vis: contraria est vita tua votis tuis. Si magnum bonum est habere villam bonam, quantum malum est habere animam malam?</P>
<H5>Divites difficile salvantur.</H5>
<P ALIGN="JUSTIFY"><B><A NAME="D_112_002_002">2.</B> 2.</A> Discessit dives contristatus, et ait Dominus: <I>Quam difficile est, ut qui divitias habet, intret in regnum coelorum</I>!&nbsp;<A HREF="#N5"><U><SUP><FONT SIZE=2 COLOR="#0000ff">5</FONT></SUP></U></A> Et quam esset difficile, similitudine proposita, ostendit tam esse difficile, ut omnino sit impossibile. Omne enim impossibile difficile est: sed non omne difficile impossibile est. Quale difficile est, similitudinem attende: <I>Amen dico vobis, facilius est camelum per foramen acus transire, quam divitem intrare in regnum coelorum&nbsp;</I><A HREF="#N6"><U><SUP><FONT SIZE=2 COLOR="#0000ff">6</FONT></SUP></U></A><I>.</I> Camelum intrare per foramen acus: si diceret pulicem, impossibile esset. Denique hoc audito, contristati sunt discipuli, et dixerunt: <I>Si ita est, quisnam poterit salvus fieri</I>?&nbsp;<A HREF="#N7"><U><SUP><FONT SIZE=2 COLOR="#0000ff">7</FONT></SUP></U></A> Quis divitum? Pauperes, audite Christum, populo Dei loquor. Plures estis pauperes, vel vos apprehendite; et tamen audite. Quicumque de paupertate gloriamini, cavete superbiam, ne vincant vos humiles divites: cavete impietatem, ne vincant vos pii divites: cavete ebrietatem, ne vincant vos sobrii divites. Nolite de paupertate gloriari, si non debent illi de divitiis gloriari.</P>
<H5>Vermis divitiarum superbia.</H5>
<P ALIGN="JUSTIFY"><B><A NAME="D_112_003_003">3.</B> 3.</A> Audiant divites, si tamen sunt; audiant Apostolum: <I>Praecipe divitibus huius mundi:</I> quia sunt divites alterius saeculi. Pauperes sunt divites alterius saeculi, Apostoli sunt divites alterius saeculi, qui dicebant: <I>Tamquam nihil habentes, et omnia possidentes&nbsp;</I><A HREF="#N8"><U><SUP><FONT SIZE=2 COLOR="#0000ff">8</FONT></SUP></U></A>. Ut sciatis de quibus loquatur divitibus, addidit, <I>huius mundi.</I> Audiant ergo Apostolum divites huius mundi: <I>Praecipe,</I> inquit, <I>divitibus huius mundi, non superbe sapere&nbsp;</I><A HREF="#N9"><U><SUP><FONT SIZE=2 COLOR="#0000ff">9</FONT></SUP></U></A><I>.</I> Primus vermis divitiarum superbia. Mala tinea, totum rodit, et ad cinerem usque perducit. <I>Praecipe</I> ergo <I>non superbe sapere, neque sperare in incerto divitiarum&nbsp;</I><A HREF="#N10"><U><SUP><FONT SIZE=2 COLOR="#0000ff">10</FONT></SUP></U></A>; ne forte dives dormias, et pauper surgas. <I>Neque sperare in incerto divitiarum</I> (Apostoli verba sunt); <I>sed in Deo,</I> inquit, <I>vivo.</I> Fur tibi tollit aurum, quis tollit tibi Deum? Quid habet dives, si Deum non habet? Quid non habet pauper, si Deum habet? <I>Non</I> ergo <I>sperare in divitiis,</I> ait; <I>sed in Deo vivo, qui praestat nobis abundanter omnia ad fruendum&nbsp;</I><A HREF="#N11"><U><SUP><FONT SIZE=2 COLOR="#0000ff">11</FONT></SUP></U></A>; cum quibus omnibus et se ipsum.</P>
<H5>De divitiis quid praestandum.</H5>
<P ALIGN="JUSTIFY"><B><A NAME="D_112_003_004">3.</B> 4.</A> Si ergo non debent de divitiis sperare, non in eis fidere, sed in Deo vivo; de divitiis quid facturi sunt? Audi quid: <I>Divites sint in operibus bonis&nbsp;</I><A HREF="#N12"><U><SUP><FONT SIZE=2 COLOR="#0000ff">12</FONT></SUP></U></A><I>.</I> Quid est hoc? Expone, Apostole. Multi enim quod nolunt facere, nolunt intellegere. Expone, Apostole: noli dare occasionem mali operis per obscuritatem sermonis. Dic quid dixeris: <I>Divites sint in operibus bonis.</I> Audiant, intellegant: non permittantur se excusare, sed se potius incipiant accusare, et dicere quod audivimus modo in Psalmo: <I>Quoniam peccatum meum ego agnosco&nbsp;</I><A HREF="#N13"><U><SUP><FONT SIZE=2 COLOR="#0000ff">13</FONT></SUP></U></A>. Dic tu quid est:</P>
<H5><I>Divites sint in operibus bonis.</I></H5>
<P ALIGN="JUSTIFY"><B><A NAME="D_112_004_004">4.</B> 4. </A> Quid est: <I>Facile tribuant?</I> Numquid et hoc non intellegitur? <I>Facile tribuant, communicent&nbsp;</I><A HREF="#N14"><U><SUP><FONT SIZE=2 COLOR="#0000ff">14</FONT></SUP></U></A><I>.</I> Habes tu, non habet alius: communica, ut communicetur tibi. Communica hic, et communicabis ibi. Communica hic panem, et accipies ibi panem. Quem hic panem? Quem colligis cum sudore et labore, ex maledicto primi hominis. Quem ibi panem? Qui dixit: <I>Ego sum panis vivus, qui de coelo descendi&nbsp;</I><A HREF="#N15"><U><SUP><FONT SIZE=2 COLOR="#0000ff">15</FONT></SUP></U></A>. Dives es hic, sed pauper es ibi. Habes aurum, sed nondum tenes praesentem Christum. Eroga quod habes, ut accipias quod non habes. <I>Divites sint in operibus bonis, facile tribuant, communicent.</I></P>
<H5>Quantum in pauperibus erogandum.</H5>
<P ALIGN="JUSTIFY"><B><A NAME="D_112_004_005">4.</B> 5.</A> Ergo perdituri sunt res suas? <I>Communicent,</I> dixit: non, Totum dent. Teneant sibi quantum sufficit, teneant plus quam sufficit. Demus inde quamdam partem. Quam partem? Decimam partem. Decimas dabant Scribae et Pharisaei&nbsp;<A HREF="#N16"><U><SUP><FONT SIZE=2 COLOR="#0000ff">16</FONT></SUP></U></A>. Erubescamus, fratres; decimas dabant, pro quibus Christus nondum sanguinem fuderat. Decimas dabant Scribae et Pharisaei: ne forte aliquid magnum facere te putes, quia frangis panem pauperi; et vix est millesima ista facultatum tuarum. Et tamen non reprehendo: vel hoc fac. Sic sitio, sic esurio, ut et ad istas micas gaudeam. Sed tamen quid dixerit vivus, qui pro nobis mortuus est, non tacebo. <I>Nisi abundaverit iustitia vestra,</I> inquit, <I>super Scribarum et Pharisaeorum, non intrabitis in regnum coelorum&nbsp;</I><A HREF="#N17"><U><SUP><FONT SIZE=2 COLOR="#0000ff">17</FONT></SUP></U></A>. Ille nos non palpat: medicus est, usque ad vivum pervenit. <I>Nisi abundaverit iustitia vestra plus quam Scribarum et Pharisaeorum, non intrabitis in regnum coelorum.</I> Scribae et Pharisaei decimas dabant. Quid est? Interrogate vos ipsos. Videte quid faciatis, de quanto faciatis; quid detis, quid vobis relinquatis; quid misericordiae impendatis, quid luxuriae reservetis. Ergo: <I>Facile tribuant, communicent, thesaurizent sibi fundamentum bonum in futurum, ut apprehendant veram vitam&nbsp;</I><A HREF="#N18"><U><SUP><FONT SIZE=2 COLOR="#0000ff">18</FONT></SUP></U></A><I>.</I></P>
<H5>Pauperes tenentur frenare cupiditates.</H5>
<P ALIGN="JUSTIFY"><B><A NAME="D_112_005_006">5.</B> 6.</A> Admonui divites: audite, pauperes. Vos erogate: vos rapere nolite. Vos tribuite facultates: vos frenate cupiditates. Audite, pauperes, eumdem ipsum apostolum: <I>Est autem quaestus magnus.</I> Quaestus est acquisitio lucri. <I>Est autem quaestus magnus,</I> inquit, <I>pietas cum sufficientia&nbsp;</I><A HREF="#N19"><U><SUP><FONT SIZE=2 COLOR="#0000ff">19</FONT></SUP></U></A><I>.</I> Communem habetis cum divitibus mundum: non communem habetis cum divitibus domum; sed habetis commune coelum, communem lucem. Sufficientiam quaerite, quod sufficit quaerite, plus nolite. Caetera gravant, non sublevant; onerant, non honorant. <I>Quaestus magnus, pietas cum sufficientia.</I> In primis <I>pietas.</I> Pietas est Dei cultus. <I>Pietas cum sufficientia. Nihil enim intulimus in hunc mundum&nbsp;</I><A HREF="#N20"><U><SUP><FONT SIZE=2 COLOR="#0000ff">20</FONT></SUP></U></A><I>.</I> An attulisti huc aliquid? Sed nec vos, divites, aliquid attulistis. Totum hic invenistis, cum pauperibus nudi nati estis. Communis est in utroque infirmitas corporis; communis vagitus, miseriarum testis. <I>Nihil enim intulimus in hunc mundum</I> (pauperibus loquitur); <I>sed nec auferre aliquid possumus. Victum et tegumentum habentes, his contenti simus. Nam qui volunt divites fieri&nbsp;</I><A HREF="#N21"><U><SUP><FONT SIZE=2 COLOR="#0000ff">21</FONT></SUP></U></A><I>&lt;...&gt; Qui volunt fieri;</I> non: Qui sunt. Nam qui sunt, sint. Quod ad illos pertinet audierunt, ut <I>divites sint in operibus bonis, facile tribuant, communicent.</I></P>
<P ALIGN="JUSTIFY"><B><A NAME="D_112_006_006">6.</B> 7.</A> Audierunt ipsi. Vos qui nondum estis, audite. <I>Qui volunt divites fieri, incidunt in tentationem et laqueos, et desideria multa et noxia&nbsp;</I><A HREF="#N22"><U><SUP><FONT SIZE=2 COLOR="#0000ff">22</FONT></SUP></U></A><I>.</I> Non timetis? Audite quod sequitur: <I>Quae mergunt homines in interitum et perditionem.</I> Non times? <I>Radix est enim omnium malorum avaritia&nbsp;</I><A HREF="#N23"><U><SUP><FONT SIZE=2 COLOR="#0000ff">23</FONT></SUP></U></A><I>.</I> Avaritia est, velle esse divitem, non iam esse divitem. Ipsa est avaritia. Mergi non times in interitum et perditionem? Non times radicem omnium malorum avaritiam? De agro tuo exstirpas radicem spinarum, et non exstirpas de corde tuo radicem malarum cupiditatum? Purgas agrum tuum, unde fructum capiat venter tuus; et non purgas cor tuum, ubi habitet Deus tuus? <I>Radix est enim omnium malorum avaritia: quam quidam sequentes, a fide pererraverunt, et inseruerunt se doloribus multis&nbsp;</I><A HREF="#N24"><U><SUP><FONT SIZE=2 COLOR="#0000ff">24</FONT></SUP></U></A>.</P>
<H5>Divitis pauperisque occursus.</H5>
<P ALIGN="JUSTIFY"><B><A NAME="D_112_006_007">6.</B> 7.</A> Audistis quid faciatis, audistis quid timeatis, audistis unde ematur regnum coelorum, audistis unde impediatur regnum coelorum. Omnes in verbo Dei concordate. Et divitem et pauperem Deus fecit. Scriptura loquitur: <I>Dives et pauper occurrerunt sibi; fecit autem ambos Dominus&nbsp;</I><A HREF="#N25"><U><SUP><FONT SIZE=2 COLOR="#0000ff">25</FONT></SUP></U></A>. <I>Dives et pauper occurrerunt sibi.</I> In qua via, nisi in ista vita? Natus est dives, natus est pauper. Occurristis vobis pariter ambulantes viam. Tu noli premere, tu noli fraudare. Iste eget, ille habet. <I>Fecit autem ambos Dominus.</I> Per eum qui habet, iuvat egentem: per eum qui non habet, probat habentem. Audivimus, diximus: timeamus, caveamus, oremus, perveniamus.</P>

<hr>



<P ALIGN="JUSTIFY">&nbsp;</P>
<P ALIGN="JUSTIFY"><FONT COLOR="#0000ff"><A NAME="N1">1</A></FONT> - Mt 19, 17.</P>
<P ALIGN="JUSTIFY"><FONT COLOR="#0000ff"><A NAME="N2">2</A></FONT> - Mt 19, 21.</P>
<P ALIGN="JUSTIFY"><FONT COLOR="#0000ff"><A NAME="N3">3</A></FONT> - Mt 19, 21.</P>
<P ALIGN="JUSTIFY"><FONT COLOR="#0000ff"><A NAME="N4">4</A></FONT> - Mt 19, 19.</P>
<P ALIGN="JUSTIFY"><FONT COLOR="#0000ff"><A NAME="N5">5</A></FONT> - Mt 19, 23.</P>
<P ALIGN="JUSTIFY"><FONT COLOR="#0000ff"><A NAME="N6">6</A></FONT> - Mt 19, 24.</P>
<P ALIGN="JUSTIFY"><FONT COLOR="#0000ff"><A NAME="N7">7</A></FONT> - Mt 19, 25.</P>
<P ALIGN="JUSTIFY"><FONT COLOR="#0000ff"><A NAME="N8">8</A></FONT> - 2 Cor 6, 10.</P>
<P ALIGN="JUSTIFY"><FONT COLOR="#0000ff"><A NAME="N9">9</A></FONT> - 1 Tim 6, 17.</P>
<P ALIGN="JUSTIFY"><FONT COLOR="#0000ff"><A NAME="N10">10</A></FONT> - 1 Tim 6, 17.</P>
<P ALIGN="JUSTIFY"><FONT COLOR="#0000ff"><A NAME="N11">11</A></FONT> - 1 Tim 6, 17.</P>
<P ALIGN="JUSTIFY"><FONT COLOR="#0000ff"><A NAME="N12">12</A></FONT> - 1 Tim 6, 18.</P>
<P ALIGN="JUSTIFY"><FONT COLOR="#0000ff"><A NAME="N13">13</A></FONT> - Ps 50, 5.</P>
<P ALIGN="JUSTIFY"><FONT COLOR="#0000ff"><A NAME="N14">14</A></FONT> - 1 Tim 6, 18.</P>
<P ALIGN="JUSTIFY"><FONT COLOR="#0000ff"><A NAME="N15">15</A></FONT> - Io 6, 51.</P>
<P ALIGN="JUSTIFY"><FONT COLOR="#0000ff"><A NAME="N16">16</A></FONT> - Lc 18, 12.</P>
<P ALIGN="JUSTIFY"><FONT COLOR="#0000ff"><A NAME="N17">17</A></FONT> - Mt 5, 20.</P>
<P ALIGN="JUSTIFY"><FONT COLOR="#0000ff"><A NAME="N18">18</A></FONT> - 1 Tim 6, 18-19.</P>
<P ALIGN="JUSTIFY"><FONT COLOR="#0000ff"><A NAME="N19">19</A></FONT> - 1 Tim 6, 6.</P>
<P ALIGN="JUSTIFY"><FONT COLOR="#0000ff"><A NAME="N20">20</A></FONT> - 1 Tim 6, 7.</P>
<P ALIGN="JUSTIFY"><FONT COLOR="#0000ff"><A NAME="N21">21</A></FONT> - 1 Tim 6, 8-9.</P>
<P ALIGN="JUSTIFY"><FONT COLOR="#0000ff"><A NAME="N22">22</A></FONT> - 1 Tim 6, 9.</P>
<P ALIGN="JUSTIFY"><FONT COLOR="#0000ff"><A NAME="N23">23</A></FONT> - 1 Tim 6, 10.</P>
<P ALIGN="JUSTIFY"><FONT COLOR="#0000ff"><A NAME="N24">24</A></FONT> - 1 Tim 6, 10.</P>
<P ALIGN="JUSTIFY"><FONT COLOR="#0000ff"><A NAME="N25">25</A></FONT> - Prov 22, 2.</P>

