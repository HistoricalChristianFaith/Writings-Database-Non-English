

<H3 ALIGN="CENTER">SERMO 63/B</H3>
<P ALIGN="CENTER"><B><FONT SIZE=2>DE FILIA ARCHISYNAGOGI<BR>
ET DE MULIERE FLUXUM SANGUINIS PATIENTE</FONT></B></P><H5>Fide tangitur Christus.</H5>
<P ALIGN="JUSTIFY"><B><A NAME="D_081_001_000">1</B>.</A> Et mentem illuminant, et spem adiciunt futurorum, dum narrantur, gesta praeteritorum. Ibat Iesus ad suscitandam filiam archisynagogi, quae iam mortua fuerat nuntiata; et illo pergente tamquam de transverso intervenit mulier adflicta morbo, plena fide, fluens sanguine, redimenda sanguine. Et dixit in corde suo: Si <I>tetigero tantum fimbriam vestimenti eius, salva ero&nbsp;</I><A HREF="#N1"><U><SUP><FONT SIZE=2 COLOR="#0000ff">1</FONT></SUP></U></A><I>. Quando </I>dixit, tetigit: fide tangitur Christus. Accessit et tetigit, factum est quod credidit. Dominus autem interrogavit, ait: <I>Quis</I> <I>me tetigit?&nbsp;</I><A HREF="#N2"><U><SUP><FONT SIZE=2 COLOR="#0000ff">2</FONT></SUP></U></A><I> </I>Scire vult, quem nihil latet; quaerit a quo factum sit, quod ante quam fieret ipse cognovit. Ergo mysterium est: intueamur, et quantum donat intellegamus.</P>
<H5>Quid archisynagogi filia atque hemorroissa significent.</H5>
<P ALIGN="JUSTIFY"><B><A NAME="D_081_002_000">2</B>.</A> Archisynagogi filia significat plebem Iudaeorum; mulier autem ista significat ecclesiam gentium. Dominus Christus, ex Iudaeis natus in carne, eisdem Iudaeis est praesentatus in carne; misit ad gentes, non ipse perrexit. Conversatio eius corporalis et visibilis in Iudaea facta est. Unde dicit Apostolus: Dico <I>enim Christum ministrum fuisse circumcisionis propter veritatem Dei ad confirmandas promissiones patrum </I>(Abrahae quippe dictum est: <I>In semine tuo benedicentur omnes gentes&nbsp;</I><A HREF="#N3"><U><SUP><FONT SIZE=2 COLOR="#0000ff">3</FONT></SUP></U></A>): <I>gentes autem super misericordiam glorificare Deum&nbsp;</I><A HREF="#N4"><U><SUP><FONT SIZE=2 COLOR="#0000ff">4</FONT></SUP></U></A>. Missus est ergo Christus ad Iudaeos. Ibat ad filiam archisynagogi suscitandam. Intervenit mulier, et sanatur; prius sanatur fide, et quasi ignoratur a Salvatore. Nam unde dictum est: <I>Quis</I> <I>me tetigit?&nbsp;</I><A HREF="#N5"><U><SUP><FONT SIZE=2 COLOR="#0000ff">5</FONT></SUP></U></A> Ignoratio Dei, fiducia mysterii; aliquid vult significare, quando ignorat, qui non potest ignorare. Quid ergo significat? Sanatam Ecclesiam gentium, quam corporali praesentia non vidit Christus, cuius vox est in psalmo: <I>Populus</I> <I>quem non cognovi servivit mihi, in obauditu auris obaudivit mihi&nbsp;</I><A HREF="#N6"><U><SUP><FONT SIZE=2 COLOR="#0000ff">6</FONT></SUP></U></A><I>. </I>Audivit orbis terrae, et credidit; vidit plebs Iudaea, et prius crucifixit, sed postea et ad ipsum pervenit. Credunt et Iudaei, sed in fine saeculi.</P>
<H5>Christi vestis Apostolorum chorus, fimbria Paulus.</H5>
<P ALIGN="JUSTIFY"><B><A NAME="D_081_003_000">3</B>.</A> Interim mulier ista salvetur, tangat fimbriam vestimenti. Intellegite vestimentum, chorum Apostolorum. Erat ibi quidam novissimus et minimus, quaedam fimbria, apostolus Paulus. Ipse est missus ad gentes, qui dicit: <I>Ego enim sum minimus Apostolorum, qui non sum idoneus vocari apostolus&nbsp;</I><A HREF="#N7"><U><SUP><FONT SIZE=2 COLOR="#0000ff">7</FONT></SUP></U></A><I>. </I>Iterum dicit: <I>Ego sum novissimus Apostolorum&nbsp;</I><A HREF="#N8"><U><SUP><FONT SIZE=2 COLOR="#0000ff">8</FONT></SUP></U></A>. Novissima ista et minima fimbria, ipsa est necessaria non sanae sanandae mulieri. Quod audivimus factum est, quod audivimus fit: quotidie tangit mulier ista fimbriam, quotidie sana fit. Carnis enim fluxus, ipse est sanguinis fluxus. Quando auditur Apostolus, quando auditur illa novissima et minima fimbria, et dicit: <I>Mortificate membra vestra, quae sunt super terram&nbsp;</I><A HREF="#N9"><U><SUP><FONT SIZE=2 COLOR="#0000ff">9</FONT></SUP></U></A>, cohibetur sanguinis fluxus, cohibetur fornicatio, cohibetur ebrietas, cohibentur deliciae saeculares, cohibentur omnia opera carnis. Noli mirari: fimbria tacta est. Quando dixit Dominus: <I>Quis</I> <I>me tetigit?&nbsp;</I><A HREF="#N10"><U><SUP><FONT SIZE=2 COLOR="#0000ff">10</FONT></SUP></U></A> cognoscens non cognovit: significabat et designabat Ecclesiam, quam corpore non vidit, sed sanguine redemit.</P>

<hr>



<P ALIGN="JUSTIFY">&nbsp;</P>
<P ALIGN="JUSTIFY"><FONT COLOR="#0000ff"><A NAME="N1">1</A></FONT> - Mt 9, 21.</P>
<P ALIGN="JUSTIFY"><FONT COLOR="#0000ff"><A NAME="N2">2</A></FONT> - Lc 8, 45-46.</P>
<P ALIGN="JUSTIFY"><FONT COLOR="#0000ff"><A NAME="N3">3</A></FONT> - Gen 22, 18.</P>
<P ALIGN="JUSTIFY"><FONT COLOR="#0000ff"><A NAME="N4">4</A></FONT> - Rom 15, 8-9.</P>
<P ALIGN="JUSTIFY"><FONT COLOR="#0000ff"><A NAME="N5">5</A></FONT> - Lc 8, 45.</P>
<P ALIGN="JUSTIFY"><FONT COLOR="#0000ff"><A NAME="N6">6</A></FONT> - Ps 17, 45.</P>
<P ALIGN="JUSTIFY"><FONT COLOR="#0000ff"><A NAME="N7">7</A></FONT> - 1 Cor 15, 9.</P>
<P ALIGN="JUSTIFY"><FONT COLOR="#0000ff"><A NAME="N8">8</A></FONT> - 1 Cor 15, 9.</P>
<P ALIGN="JUSTIFY"><FONT COLOR="#0000ff"><A NAME="N9">9</A></FONT> - Col 3, 5.</P>
<P ALIGN="JUSTIFY"><FONT COLOR="#0000ff"><A NAME="N10">10</A></FONT> - Lc 8, 45.</P>

