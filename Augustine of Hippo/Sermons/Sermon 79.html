

<H3 ALIGN="CENTER">SERMO 79</H3>
<B><I><P ALIGN="CENTER">R<FONT SIZE=2>URSUM DE VERBIS </FONT>E<FONT SIZE=2>VANGELII </FONT>M<FONT SIZE=2>T 17, 1-8:<BR>
</FONT>U<FONT SIZE=2>BI SE </FONT>I<FONT SIZE=2>ESUS DEMONSTRAVIT IN MONTE TRIBUS DISCIPULIS</FONT></I></P>
<P ALIGN="JUSTIFY"><A NAME="D_105_001_000">1.</A></B> Visionem magnam in monte, ubi se Dominus Iesus tribus discipulis demonstravit, Petro, Iacobo et Ioanni, cum sanctum Evangelium legeretur, audivimus. <I>Splenduit vultus eius sicut sol&nbsp;</I><A HREF="#N1"><U><SUP><FONT SIZE=2 COLOR="#0000ff">1</FONT></SUP></U></A>; hoc significat Evangelii claritatem. <I>Vestimenta eius facta sunt candida sicut nix&nbsp;</I><A HREF="#N2"><U><SUP><FONT SIZE=2 COLOR="#0000ff">2</FONT></SUP></U></A>: hoc significat Ecclesiae mundationem, cui dictum est per prophetam: <I>Et si fuerint peccata vestra sicut phoenicium, tamquam nivem dealbabo&nbsp;</I><A HREF="#N3"><U><SUP><FONT SIZE=2 COLOR="#0000ff">3</FONT></SUP></U></A>. Elias et Moyses colloquebantur ei: quia Evangelii gratia testimonium habet a Lege et Prophetis. In Moyse Lex, in Elia Prophetae: ut breviter loquamur. Sunt enim beneficia Dei per Martyrem sanctum, quae recitabuntur. Audiamus. Placuit Petro tria fieri tabernacula, Moysi unum, Eliae unum, et Christo unum. Delectabat eum montis solitudo: taedium patiebatur a tumultu rerum humanarum. Sed tria tabernacula quare quaerebat, nisi quia unitatem Legis, Prophetiae et Evangelii nondum sciebat? Denique nube emendatus est. <I>Haec eo loquente,</I> inquit, <I>ecce nubes lucida obumbravit eos&nbsp;</I><A HREF="#N4"><U><SUP><FONT SIZE=2 COLOR="#0000ff">4</FONT></SUP></U></A><I>.</I> Ecce unum tabernaculum nubes fecit: tu tria quare quaerebas? <I>Et vox de nube: Hic est Filius meus dilectus, in quo mihi complacui; hunc audite&nbsp;</I><A HREF="#N5"><U><SUP><FONT SIZE=2 COLOR="#0000ff">5</FONT></SUP></U></A><I>.</I> Loquitur Elias; sed <I>hunc audite.</I> Loquitur Moyses: sed <I>hunc audite.</I> Loquuntur Prophetae, loquitur Lex: sed <I>hunc audite,</I> vocem Legis, et linguam Prophetarum. Ipse in illis sonuit, ipse in se ipso quando est dignatus apparuit. <I>Hunc audite:</I> hunc audiamus. Quando Evangelium loquebatur, putate quia nubes erat: inde nobis vox sonuit. Hunc audiamus: quod dicit faciamus, quod promisit speremus.</P>

<hr>



<P ALIGN="JUSTIFY">&nbsp;</P>
<P ALIGN="JUSTIFY"><FONT COLOR="#0000ff"><A NAME="N1">1</A></FONT> - Mt 17, 2.</P>
<P ALIGN="JUSTIFY"><FONT COLOR="#0000ff"><A NAME="N2">2</A></FONT> - Mt 17, 2.</P>
<P ALIGN="JUSTIFY"><FONT COLOR="#0000ff"><A NAME="N3">3</A></FONT> - Is 1, 18.</P>
<P ALIGN="JUSTIFY"><FONT COLOR="#0000ff"><A NAME="N4">4</A></FONT> - Mt 17, 5.</P>
<P ALIGN="JUSTIFY"><FONT COLOR="#0000ff"><A NAME="N5">5</A></FONT> - Mt 17, 5.</P>

