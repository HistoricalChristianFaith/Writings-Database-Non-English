

<H3 ALIGN="CENTER">SERMO 163/A</H3>
<P ALIGN="JUSTIFY">&nbsp;</P>
<P ALIGN="CENTER"><B>D<FONT SIZE=2>E VERBIS </FONT>A<FONT SIZE=2>POSTOLI (</FONT><I>G<FONT SIZE=2>AL</I> 5, 16 SS):</FONT><BR>
<FONT SIZE=2>"&nbsp;</FONT>S<FONT SIZE=2>PIRITU AMBULATE ET CONCUPISCENTIAS CARNIS NE PERFECERITIS&nbsp;".</FONT><BR>
S<FONT SIZE=2>ERMO HABITUS DIE DOMINICA</FONT></B></P><P ALIGN="JUSTIFY">&nbsp;</P>
<H5>Ut audeamus loqui vobis, fides facit.</H5>
<P ALIGN="JUSTIFY"><B><A NAME="D_211_001_000">1.</A></B> Ut audeamus loqui vobis, fides facit, qua credimus ut oretis pro nobis. Scio enim quod in cordibus vestris sumus ad commoriendum et ad convivendum <A HREF="#N1"><U><SUP><FONT SIZE=2 COLOR="#0000ff">1</FONT></SUP></U></A>; ad hanc nos spem nutrit vestrae caritatis affectus. Itaque, quod Dominus donaverit, obsecro ut libenter audire dignemini.</P>
<H5>Caro et spiritus invicem adversantur.</H5>
<P ALIGN="JUSTIFY"><B><A NAME="D_211_002_000">2.</A></B> Audivimus apostolum Paulum, cum eius epistola legeretur, apostolica auctoritate ammonentem atque dicentem: <I>Spiritu</I>, inquit, <I>ambulate, et concupiscentias carnis ne perfeceritis; caro enim concupiscit adversus spiritum, spiritus autem concupiscit adversus carnem; haec enim invicem adversantur, ut non ea quae vultis faciatis</I>&nbsp;<A HREF="#N2"><U><SUP><FONT SIZE=2 COLOR="#0000ff">2</FONT></SUP></U></A>. Proposuit ante oculos nostros quoddam bellum, in quo caro et spiritus ita confligunt, ut non quae volumus faciamus; et quoniam imperio Dei subicienda est carnis concupiscentia, contionatus est in certamine constitutos, et ait: <I>Spiritu ambulate, et concupiscentias carnis ne perfeceritis</I>. Pugnate, inquit, fortiter, et vincite, non rebellantem contra vos extraneam naturam, sed concupiscentiam quae regnat in membris vestris. <I>Video</I>, inquit Apostolus, <I>aliam legem in membris meis</I>&nbsp;<A HREF="#N3"><U><SUP><FONT SIZE=2 COLOR="#0000ff">3</FONT></SUP></U></A>. Oppugnat, expugna; rebellat, refrena; noli concedere membra tua, et non occidit animam tuam. <I>Non regnet</I>, inquit, <I>peccatum in vestro mortali corpore, neque exhibeatis membra vestra arma iniquitatis peccato</I>&nbsp;<A HREF="#N4"><U><SUP><FONT SIZE=2 COLOR="#0000ff">4</FONT></SUP></U></A>. Nega concupiscentiae arma sua, et praevalet victoria tua. Pugna, labora; nemo athleta sine sudore coronatur. In stadio et in agone, in certamine constitutus es; contra spiritum tuum carnis concupiscentia dimicat. <I>Caro concupiscit adversus spiritum, et spiritus concupiscit adversus carnem</I>. Caro suggerit libidinem, spiritus imperet castitatem; caro incendit ad iracundiam, spiritus imperet misericordiam. In isto certamine constitutus, cum rebellanti concupiscentiae non dederis membra, quae fuerunt arma iniquitatis peccato, fiunt arma iustitiae Deo&nbsp;<A HREF="#N5"><U><SUP><FONT SIZE=2 COLOR="#0000ff">5</FONT></SUP></U></A>.</P>
<H5>Noli praesumere de liberi arbitrii tui viribus.</H5>
<P ALIGN="JUSTIFY"><B><A NAME="D_211_003_000">3.</A></B> Ergo, carissimi, <I>spiritu ambulate, et concupiscentias carnis ne perfeceritis</I>&nbsp;<A HREF="#N6"><U><SUP><FONT SIZE=2 COLOR="#0000ff">6</FONT></SUP></U></A>. In hac pugna constitutus, noli praesumere de liberi arbitrii tui viribus; nam vincit te adversarius. Implora adiutorium gratiae Dei, et tunc vincis rebellantem contra te concupiscentiam carnis. Sed forte iam victus est, et inquies forte: Iam victus sum, iam contra me tenet arma concupiscentia, iam regnat peccatum in meo mortali corpore ad oboediendum desideriis eius. Exclama, et dic cum Paulo: <I>Miser ego homo, quis me liberabit de corpore mortis huius</I>? <A HREF="#N7"><U><SUP><FONT SIZE=2 COLOR="#0000ff">7</FONT></SUP></U></A> <I>Condelector legi Dei secundum interiorem hominem; video autem aliam legem in membris meis, repugnantem legi mentis meae, et captivum me ducentem in lege peccati, quae est in membris meis</I>&nbsp;<A HREF="#N8"><U><SUP><FONT SIZE=2 COLOR="#0000ff">8</FONT></SUP></U></A>. Tantus campi doctor captivus ducitur; quid facio ego captivus et infirmus? Implora ergo adiutorium gratiae; respondebitur tibi, et dicetur: <I>Gratia Dei per Iesum Christum Dominum nostrum</I>&nbsp;<A HREF="#N9"><U><SUP><FONT SIZE=2 COLOR="#0000ff">9</FONT></SUP></U></A><I>. Quis me</I>, inquit, <I>liberabit de corpore mortis huius?</I> O Manichaee, <I>de corpore mortis huius</I> dixit, non de captivitate gentis illius. <I>Gratia</I>, inquit, <I>Dei per Iesum Christum Dominum nostrum</I>. O Pelagiane, <I>per Iesum Christum</I>, inquit, <I>Dominum nostrum</I>, non per liberum arbitrium nostrum.</P>
<H5>De gratiae Dei auxilio.</H5>
<P ALIGN="JUSTIFY"><B><A NAME="D_211_004_000">4.</A></B> Itaque, carissimi, <I>si spiritu vivimus, spiritu et sectemur. Non efficiamur inanis gloriae cupidi</I>&nbsp;<A HREF="#N10"><U><SUP><FONT SIZE=2 COLOR="#0000ff">10</FONT></SUP></U></A>. Audistis apostolicam lectionem: <I>Spiritu ambulate, et concupiscentias carnis ne perfeceritis; caro enim concupiscit adversus spiritum, spiritus autem adversus carnem: haec autem invicem adversantur, ut non ea quae vultis faciatis. Itaque, si spiritu ducimini, non adhuc estis sub lege. Manifesta</I>, inquit, <I>sunt opera carnis, quae sunt fornicationes, immunditia, luxuria, idolorum servitus, veneficia, inimicitiae, contentiones, aemulationes, animositates, dissensiones, haereses, invidiae, ebrietates, comessationes, et his</I>, inquit, <I>similia; quae praedico vobis, sicut praedixi, quoniam, qui talia agunt, regnum Dei non possidebunt</I>&nbsp;<A HREF="#N11"><U><SUP><FONT SIZE=2 COLOR="#0000ff">11</FONT></SUP></U></A>. Occidite in vobis carnis concupiscentiam adiuvante Dei gratia: contemnite carnis opera, amate fructum spiritus. <I>Fructus enim spiritus gaudium est, pax, longanimitas, benignitas, bonitas, fides, mansuetudo, continentia</I>&nbsp;<A HREF="#N12"><U><SUP><FONT SIZE=2 COLOR="#0000ff">12</FONT></SUP></U></A>. <I>Haec facite</I>, et in his estote&nbsp;<A HREF="#N13"><U><SUP><FONT SIZE=2 COLOR="#0000ff">13</FONT></SUP></U></A>, <I>et Deus pacis erit vobiscum</I>&nbsp;<A HREF="#N14"><U><SUP><FONT SIZE=2 COLOR="#0000ff">14</FONT></SUP></U></A>.</P>

<hr>



<P ALIGN="JUSTIFY">&nbsp;</P>
<FONT COLOR="#0000ff"><P ALIGN="JUSTIFY"><A NAME="N1">1</A></FONT> - Cf. 2 Cor 7, 3.</P>
<FONT COLOR="#0000ff"><P ALIGN="JUSTIFY"><A NAME="N2">2</A></FONT> - Gal 5, 16-17.</P>
<FONT COLOR="#0000ff"><P ALIGN="JUSTIFY"><A NAME="N3">3</A></FONT> - Rom 7, 23.</P>
<FONT COLOR="#0000ff"><P ALIGN="JUSTIFY"><A NAME="N4">4</A></FONT> - Rom 6, 12-13.</P>
<FONT COLOR="#0000ff"><P ALIGN="JUSTIFY"><A NAME="N5">5</A></FONT> - Rom 6, 13.</P>
<FONT COLOR="#0000ff"><P ALIGN="JUSTIFY"><A NAME="N6">6</A></FONT> - Gal 5, 16.</P>
<FONT COLOR="#0000ff"><P ALIGN="JUSTIFY"><A NAME="N7">7</A></FONT> - Rom 7, 24.</P>
<FONT COLOR="#0000ff"><P ALIGN="JUSTIFY"><A NAME="N8">8</A></FONT> - Rom 7, 22-23.</P>
<FONT COLOR="#0000ff"><P ALIGN="JUSTIFY"><A NAME="N9">9</A></FONT> - Rom 7, 25.</P>
<FONT COLOR="#0000ff"><P ALIGN="JUSTIFY"><A NAME="N10">10</A></FONT> - Gal 5, 26.</P>
<FONT COLOR="#0000ff"><P ALIGN="JUSTIFY"><A NAME="N11">11</A></FONT> - Gal 5, 18-21.</P>
<FONT COLOR="#0000ff"><P ALIGN="JUSTIFY"><A NAME="N12">12</A></FONT> - Gal 5, 22-23.</P>
<FONT COLOR="#0000ff"><P ALIGN="JUSTIFY"><A NAME="N13">13</A></FONT> - Cf. 1 Tim 4, 15.</P>
<FONT COLOR="#0000ff"><P ALIGN="JUSTIFY"><A NAME="N14">14</A></FONT> - Phil 4, 9.</P>

